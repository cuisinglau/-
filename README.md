# 水濱雜俎
《繫辭》下：“物相雜，故曰文。” 朱子《語錄》：“‘兩物相對待，故有文，若相離去，便不成文矣。” 劉熙載《藝概》綜述前論：“蓋一乃文之真宰；必有一在其中，斯能用夫不一者也。”錢默存《管錐編》廿四，徵引泰西，有Unity in variety諸論。是故文者，存於雜間而能一者也。李翼軒序謝在杭《五雜組》，亦道雜而系之組，一以貫通云云。近世理一、分殊，水火不容，古人則謂相反相成也。達原困而學之，一竅不通。涉獵偶有所聞，不能登大雅之堂；隨風抛擲，浮生一二，又覺可惜；遂錄為雜俎，聊記一味人文。輾轉往返，不離水濱，故名之《水濱雜俎》。

辛丑九月廿四
